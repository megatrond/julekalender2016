I påvente av hva som kan skje når Trump inntar presidentstolen, har Knowit begynt å regne på noen passende mot-tiltak. Den amerikanske regjeringen har allerede utredet mulighetene for å bygge en Death Star, og selv om Obama-administrasjonen sa nei til The Death Star Petition i 2012 så tror vi det er meget sannsynlig at Trump kommer til å bestille en. Energien i strålen fra en Death Star må nå ca 2.25 * 10^32 J for å ødelegge jorden [Boulderstone et al. 2011].

Knowits ingeniører har funnet ut at for å stoppe dette trenger vi en legering bestående av et partall antall metaller. Det kan maks være 16 metaller med i legeringen. Metallene det er snakk om er for øyeblikket ikke kjent for andre enn forskerne i Area 51 og oss i Knowit. Dere kan kalle dem metall-1, metall-2 osv opp til metall-16.

Metallene har en planet-killer-motstandskraft lik tallet opphøyd i seg selv (så metall 1 har en motstandskraft på 1, metall 16 har en motstandskraft på 16^16. Motstandskraften til en legering er produktet av kraften til metallene som er med i legeringen.

Så legeringen bestående av metall-2 og metall-4 vil ha en motstandskraft lik produktet av motstanden i metall-2 og metall-4. Det blir (2^2) * (4^4), eller 4*256 = 1024.

Finn metallene i den legeringen som har mostandskraft høyere enn energien som skal til for å ødelegge jorden, hvor summen av fakultetsverdiene av nummrene på metallene i legeringen er lavest mulig. For eksempel, om kandidatene er legeringen bestående av metall 13 og 14, eller metall 11 og 15, så må du sammenligne 13!+14! med 11!+15! og velge legeringen med lavest resultat.

Svaret vi er ute etter er numrene på metallene som er med i legeringen konkatenert i stigende rekkefølge (ikke i kommaseparert liste).

Eksempel: viser det seg at alt du trenger er elementene 1 og 16 i legeringen blir svaret 116.

Help us! You're our only hope! (You're all rebels, aren't you?)
